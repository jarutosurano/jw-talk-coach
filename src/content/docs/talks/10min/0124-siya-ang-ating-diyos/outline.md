---
title: 'Outline: Siya ang Ating Diyos!'
sidebar:
  label: Outline
---

1. "Siya ang Ating Diyos!" (10 min.)
Napakarami nating dahilan para ipagmalaki ang Diyos nating si Jehova (Isa 25:9; cl 17 ¶21)

Marami siyang pagpapalang ibibigay sa atin sa bagong sanlibutan—kasama na ang maraming masasarap na pagkain (Isa 25:6; w24.12 6 ¶14)

Bibigyan niya tayo ng buhay na walang hanggan (Isa 25:​7, 8; w25.01 28-29 ¶11-12)

References:
(Isa 25:9; cl 17 ¶21)
- 9 Sasabihin nila sa araw na iyon: "Siya ang ating Diyos! Umaasa tayo sa kaniya, At ililigtas niya tayo. Siya si Jehova! Umaasa tayo sa kaniya. Magalak tayo at magsaya sa pagliligtas niya."
- 21 Nakakita ka na ba ng isang bata na itinuturo ang kaniyang ama sa kaniyang mga kaibigan at pagkatapos ay tuwang-tuwa at buong pagmamalaking nagsasabi, "Iyan ang tatay ko"? Taglay ng mga mananamba ng Diyos ang lahat ng dahilan upang madama ang gayundin kay Jehova. Inihula ng Bibliya na darating ang panahon na ang tapat na mga tao ay magsasabi: "Siya ang ating Diyos!" (Isaias 25:8, 9) Habang nagtatamo ka ng higit na kaunawaan sa mga katangian ni Jehova, lalo mong madarama na ikaw ay may pinakamahusay na Ama na mailalarawan sa isip.

(Isa 25:6; w24.12 6 ¶14)
- 6 Sa bundok na ito, si Jehova ng mga hukbo ay gagawa para sa lahat ng bayan Ng isang handaan ng masasarap na pagkain, Ng isang handaan ng mainam na alak, Ng masasarap na pagkain na punô ng utak sa buto, Ng mainam at sinalang alak.
- 14 Nang ituro ni Jesus na hingin natin sa Diyos ang "pagkain para sa araw na ito," sinabi rin niya na ipanalangin natin na mangyari nawa ang kalooban niya "kung paano sa langit, gayon din sa lupa." (Mat. 6:​9-11) Ano kaya ang magiging buhay natin kapag nangyari na iyan? Ipinapakita ng Bibliya na kalooban ng Diyos na maging sagana sa lupa ang masarap at masustansiyang pagkain. Sinasabi ng Isaias 25:​6-8 na mangyayari iyan sa ilalim ng Kaharian ni Jehova. Inihula rin sa Awit 72:16: "Magkakaroon ng saganang butil sa lupa; mag-uumapaw ito sa tuktok ng mga bundok." Excited ka na bang gamitin ang saganang ani na iyan para maluto ang paborito mong pagkain o sumubok ng bago? Hindi lang iyan, puwede mo ring ma-enjoy ang bunga ng sarili mong ubasan. (Isa. 65:​21, 22) Masisiyahan ang lahat ng tao sa saganang mga paglalaang ito.

(Isa 25:​7, 8; w25.01 28-29 ¶11-12)
- 7 Sa bundok na ito ay aalisin niya ang talukbong na bumabalot sa lahat ng bayan At ang lambong na tumatakip sa lahat ng bansa.8Lalamunin niya ang kamatayan magpakailanman, At papahirin ng Kataas-taasang Panginoong Jehova ang mga luha sa lahat ng mukha. Aalisin niya ang panghahamak sa kaniyang bayan mula sa buong lupa, Dahil si Jehova mismo ang nagsabi nito.
- 11 Isipin mong nasa Paraiso ka na. Hindi ka na mag-aalalang magkakasakit ka o mamamatay. (Isa. 25:8; 33:24) Ibibigay ni Jehova ang lahat ng mabubuting bagay na gusto mo. Mahilig ka ba sa mga halaman o hayop? Gusto mo bang matutong mag-drawing o tumugtog ng isang instrument? Sa Paraiso, kailangan ng mga architect, tagapagtayo, at magsasaka. Kailangan din ng mga marunong magluto, gumawa ng mga tool, at mag-aalaga at magpapaganda sa lupa. (Isa. 35:1; 65:21) Mayroon tayong buhay na walang hanggan para matuto ng anumang bagay na gusto natin malaman.

12 Siguradong masayang-masaya rin tayo kapag binuhay-muli ang mga mahal natin! (Gawa 24:15) Mag-e-enjoy ka rin na matuto pa tungkol kay Jehova habang pinag-aaralan mo ang napakaraming nilalang niya. (Awit 104:24; Isa. 11:9) At higit sa lahat, masasamba na natin si Jehova nang hindi nakokonsensiya kasi hindi na tayo magkakasala. Ipagpapalit mo ba ang magagandang pagpapalang ito para "pansamantalang magpakasaya sa kasalanan" ngayon? (Heb. 11:25) Siguradong hindi! Sulit ang anumang sakripisyong gagawin natin ngayon para sa mga pagpapalang ito. Tandaan, hindi laging mananatiling pag-asa ang Paraiso kasi darating ang panahon na magiging totoo na ito. Posible ang lahat ng ito dahil mahal na mahal tayo ni Jehova at ibinigay niya ang Anak niya!
