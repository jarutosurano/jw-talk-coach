---
title: 'Outline: Parangalan si Jehova'
sidebar:
  label: Outline
---

1. Parangalan si Jehova sa Pamamagitan ng mga Labi at Puso Mo (10 min.)

Nagalit si Isaias sa mga lider ng relihiyon noong panahon niya dahil mapagkunwari sila (Isa 29:13; ip-1 299 ¶23)

Ginamit ni Jesus ang pananalita ni Isaias para tukuyin ang mga lider ng relihiyon noong unang siglo (Mat 15:​7-9; w21.05 9 ¶7)

Inaasahan ni Jehova na magiging "masunurin mula sa puso" ang mga mananamba niya (Ro 6:17; w24.06 10 ¶8)

Picture: A brother giving a talk, perhaps the topic is about family worship or something and not only his lips are preaching but he also apply it on his family. (that's what I understand from the picture)
Caption: Kapag isinasabuhay natin ang mga ipinapangaral natin, nakikita iyon at pinapahalagahan ni Jehova

--
(Isa 29:13; ip-1 299 ¶23)
13 Sinasabi ni Jehova: "Lumalapit sa akin ang bayang ito sa pamamagitan ng bibig nila, At pinararangalan nila ako sa pamamagitan ng mga labi nila, Pero malayong-malayo ang puso nila sa akin; At ang pagkatakot nila sa akin ay batay sa mga utos ng tao na itinuro sa kanila.

Ang mga pinunong relihiyoso ng Juda ay nag-aangking maingat sa paraang espirituwal, subalit iniwan nila si Jehova. Sa halip, itinuturo nila ang kanilang sariling pilipit na mga ideya ng tama at mali, ipinagmamatuwid ang kanilang kawalan ng pananampalataya at imoral na mga gawain at inaakay ang mga tao tungo sa kawalang paglingap ng Diyos. Sa pamamagitan ng "isang bagay na kamangha-mangha"​—ang kaniyang 'kakaibang gawa'​—sila'y pagsusulitin ni Jehova dahil sa kanilang pagpapaimbabaw. Sinabi niya: "Sa dahilang lumapit ang bayang ito sa pamamagitan ng kanilang bibig, at niluwalhati nila ako sa pamamagitan lamang ng kanilang mga labi, at lubusan nilang inilayo sa akin ang kanilang puso, at ang kanilang pagkatakot sa akin ay utos ng mga tao na itinuturo, kaya narito ako, ang Isa na muling kikilos nang kamangha-mangha sa bayang ito, sa kamangha-manghang paraan at taglay ang isang bagay na kamangha-mangha; at ang karunungan ng kanilang mga taong marurunong ay maglalaho, at ang mismong pagkaunawa ng kanilang mga taong maiingat ay magkukubli." (Isaias 29:13, 14) Ang sariling istilo ng karunungan at kaunawaan ng Juda ay mawawala kapag minaniobra ni Jehova ang mga bagay-bagay upang ang kaniyang buong apostatang relihiyosong sistema ay mapalis ng Kapangyarihang Pandaigdig ng Babilonya. Gayundin ang nangyari noong unang siglo pagkatapos na iligaw ng matatalinong pinuno ng mga Judio na may sariling istilo ang bansa. Gayundin ang mangyayari sa Sangkakristiyanuhan sa ating kaarawan.​—Mateo 15:8, 9; Roma 11:8.



(Mat 15:​7-9; w21.05 9 ¶7)
7 Kayong mga mapagkunwari, tama ang inihula ni Isaias tungkol sa inyo:8'Pinararangalan ako ng bayang ito sa pamamagitan ng mga labi nila, pero malayong-malayo ang puso nila sa akin.9Walang saysay ang patuloy na pagsamba nila sa akin, dahil mga utos ng tao ang itinuturo nila bilang doktrina.'"

Walang takot na kinondena ni Jesus ang pakitang-taong mga gawain ng mga relihiyon noong panahon niya. Halimbawa, inilantad niya ang pagiging mapagkunwari ng mga Pariseo; mas mahalaga pa sa kanila ang paghuhugas ng mga kamay nila kaysa sa pag-aalaga sa mga magulang nila. (Mat. 15:1-11) Nagulat siguro ang mga alagad ni Jesus sa sinabi niya. Kaya tinanong nila siya: "Alam mo bang hindi nagustuhan ng mga Pariseo ang sinabi mo?" Sumagot si Jesus: "Bawat pananim na hindi itinanim ng Ama kong nasa langit ay bubunutin. Pabayaan ninyo sila. Sila ay bulag na mga tagaakay. At kung isang taong bulag ang umaakay sa taong bulag, pareho silang mahuhulog sa hukay." (Mat. 15:12-14) Hindi hinayaan ni Jesus ang negatibong reaksiyon ng mga lider ng relihiyon na mapahinto siya sa pagsasalita ng katotohanan.



(Ro 6:17; w24.06 10 ¶8)
17 Pero salamat sa Diyos dahil kahit alipin kayo ng kasalanan noon, kayo ngayon ay naging masunurin mula sa puso sa turong iyon, sa parisan na ibinigay sa inyo para sundan.

Ang isang taong "nagsasabi ng totoo sa puso niya" ay hindi nagkukunwaring masunurin kapag nakikita siya ng iba pero sumusuway naman sa mga utos ng Diyos kapag walang nakakakita sa kaniya. (Isa. 29:13) Hindi siya nanlilinlang. Paano ba nagiging mapanlinlang, o mapagkunwari, ang isang tao? Sa umpisa, baka pagdudahan niya kung tama bang sundin ang ilan sa mga utos ni Jehova. (Sant. 1:​5-8) Baka suwayin niya ang ilang utos na sa tingin niya, hindi naman ganoon kahalaga. Pagkatapos, kapag nakikita niya na parang wala namang masamang epekto ang mga ginagawa niya, baka lumakas ang loob niya na suwayin ang iba pang utos ng Diyos. Bandang huli, magiging mapagkunwari na ang pagsamba niya. (Ecles. 8:11) Pero tayo, gusto nating magsabi ng totoo sa puso natin. Kaya magiging tapat tayo sa lahat ng bagay.
