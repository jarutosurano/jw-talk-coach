---
title: 'Outline #33: Makakamit Pa Kaya Natin ang Tunay na Katarungan?'
sidebar:
  label: Outline
---


**Date:** April 26, 2026 (Sunday)
**Duration:** 30 minutes
**Audience:** Mixed (kapatid at bisita)

---

> **Paalaala sa tagapagsalita:** Taglay ang simpatiya, kumbinsihin ang mga biktima ng kawalang-katarungan na hindi solusyon ang paghihimagsik. Sabihin ang pangako ng Bibliya na sa hinaharap, wawakasan ang kawalang-katarungan. Magbigay rin ng praktikal na mga mungkahi kung paano haharapin ang kawalang-katarungan ngayon. Puwede mong gamitin ang artwork na kasama ng outline na ito para ilarawan ang mga punto.

---

## Goals

1. Reach the heart of the audience — make them feel, not just understand
2. Show simpatiya to victims of injustice
3. Convince that rebellion is NOT the solution
4. Point to Bible's promise — injustice will end
5. Give practical suggestions for coping NOW

---

## Story Concept (for Intro & Conclusion)

**INTRO:** A JW brother lives in the mountains, with his house below a non-JW neighbor. The neighbor above intentionally lets foul water, waste, and garbage flow down to the brother's property. Every day, the brother wakes up to the smell. His children ask, "Bakit po ganito, Tatay?" He has no power to stop it — the neighbor has the "higher ground." He feels helpless, frustrated. Walang dumadamay.

**CONCLUSION (Resolution):** The same brother — instead of retaliating or moving away — found a way to channel the foul water into a small dam and use it as fertilizer for his garden. His vegetables and fruits flourished! And what did he do? He shared them with the very neighbor who mistreated him. The neighbor, confused, asked: "Bakit kayo masaya pa rin? Bakit kayo nagbibigay sa amin kahit alam ninyong sinadya namin 'yon?" The brother smiled and shared his hope... "Daigin ng mabuti ang masama."

---

## 1. NABUBUHAY TAYO SA ISANG MUNDO NA PUNÔ NG KAWALANG-KATARUNGAN [3 min.]

- Matagal nang nararanasan ng tao ang kawalang-katarungan **[Basahin ang Eclesiastes 4:1]**

  > "4 Binigyang-pansin ko ulit ang lahat ng pagpapahirap na patuloy na nangyayari sa ilalim ng araw. Nakita ko ang mga luha ng mga pinahihirapan, at walang dumadamay sa kanila. May kapangyarihan ang mga nagpapahirap sa kanila, at walang dumadamay sa kanila."

  - Nagpapatuloy pa rin ang kawalang-katarungan, pagtatangi, pag-abuso, at pang-aapi sa ating panahon (Ec 8:9)
    > "9 Nakita ko ang lahat ng ito, at itinuon ko ang pansin ko sa bawat bagay na ginawa sa ilalim ng araw, sa panahong ang tao ay namamahala sa kapuwa niya sa ikapipinsala nito."

- Kung biktima ka ng kawalang-katarungan, tiyak na gusto mo ng tulong at kaaliwan

---

## 2. PAGHIHIMAGSIK BA ANG SAGOT? [4 min.]

- Natural lang na humingi ng tulong kapag inaapi ka (Job 35:9)
  > "9 Dumaraing ang mga tao kapag inaapi sila; Humihingi sila ng tulong dahil sa panggigipit ng mga makapangyarihan."

  - Para mabawasan ang kawalang-katarungan, ang ilan ay naghihimagsik (g 7/13 7-8)
    - **[Larawan 1]**

- Hindi ang paghihimagsik ang solusyon sa kawalang-katarungan (Ec 1:15)
  > "15 Ang baluktot ay hindi maitutuwid, At ang wala ay hindi puwedeng bilangin."

  - May kawalang-katarungan dahil hindi sinusunod ng tao ang matuwid na mga daan ng Diyos (Deu 32:4, 5)
    > "4 Ang Bato, walang maipipintas sa kaniyang mga gawa, Dahil lahat ng ginagawa niya ay makatarungan. Isang Diyos na tapat at hindi kailanman magiging tiwali; Matuwid at tapat siya. 5 Sila ang kumilos nang kapaha-pahamak. Hindi niya sila mga anak; sila ang pinagmulan ng problema. Sila ay isang di-tapat at makasalanang henerasyon!"

  - Mabibigo ang mga pagsisikap ng tao na magkaroon ng tunay na katarungan kung walang tulong ng Diyos (Aw 146:3; Jer 10:23)
    > "(Aw 146:3) 3 Huwag kayong umasa sa mga pinuno O sa anak ng tao, na hindi makapagliligtas."
    > "(Jer 10:23) 23 Alam na alam ko, O Jehova, na ang landasin ng isang tao ay hindi sa kaniya. Hindi para sa taong lumalakad ang ituwid man lang ang sarili niyang hakbang."

---

## 3. ANO ANG SOLUSYON NG DIYOS SA KAWALANG-KATARUNGAN? [12 min.]

- Ang Diyos ay nagtatag ng isang Kaharian sa langit na magdadala ng tunay na katarungan (Dan 7:13, 14)
  > "13 Pagkatapos, may nakita pa ako sa mga pangitain ko noong gabi. Dumarating ang isang gaya ng anak ng tao na kasama ng mga ulap sa langit; at pinayagan siyang lumapit sa Sinauna sa mga Araw, at dinala nila siya sa harap Niya. 14 At binigyan siya ng awtoridad na mamahala, ng karangalan, at ng isang kaharian, para paglingkuran siya ng lahat ng bayan at bansa na iba't iba ang wika. Ang pamamahala niya ay walang hanggan—hindi ito magwawakas, at hindi mawawasak ang kaharian niya."

  - Malapit nang palitan ng Kaharian ang mga pamahalaan ng tao at mamamahala ito sa buong lupa

- Si Jesu-Kristo ang Tagapamahala ng Kaharian ng Diyos; ang pamamahala niya ay magdadala ng "katarungan at katuwiran" **[Basahin ang Isaias 9:6, 7]**

  > "6 Dahil isang bata ang ipinanganak sa atin, Isang anak na lalaki ang ibinigay sa atin; At ang pamamahala ay iaatang sa balikat niya. Siya ay tatawaging Kamangha-manghang Tagapayo, Makapangyarihang Diyos, Walang-Hanggang Ama, Prinsipe ng Kapayapaan. 7 Ang paglawak ng pamamahala niya At ang kapayapaan ay hindi magwawakas Sa trono ni David at sa kaniyang kaharian Para itatag ito nang matibay at panatilihin Sa pamamagitan ng katarungan at katuwiran, Ngayon at magpakailanman. Mangyayari ito dahil sa sigasig ni Jehova ng mga hukbo."

  - (Isa 32:1) — "Isang hari ang mamumuno para sa katuwiran, At may mga prinsipeng mamamahala para sa katarungan."
  - (w07 8/15 25 ¶14-15)

  - Noong ministeryo ni Jesus sa lupa, hindi niya itinaguyod ang katarungan sa pamamagitan ng mga reporma sa lipunan o politika; itinuro niya sa kaniyang mga tagasunod na manampalataya sa Kaharian (Mat 4:23; 6:9, 10)
    > "23 Nilibot niya ang buong Galilea; nagtuturo siya sa mga sinagoga, nangangaral ng mabuting balita ng Kaharian, at nagpapagaling ng bawat uri ng sakit at kapansanan ng mga tao."
    > "9 Manalangin kayo sa ganitong paraan: 'Ama namin na nasa langit, pakabanalin nawa ang pangalan mo. 10 Dumating nawa ang Kaharian mo. Mangyari nawa ang kalooban mo, kung paano sa langit, gayon din sa lupa.'"

    - Makikita sa mga ginawa niyang himala kung ano ang gagawin niya bilang Hari ng Kaharian ng Diyos (Mat 14:17-21; Luc 18:35-43)

- Kapag namamahala na ang Kaharian, mawawala na ang kawalang-katarungan, pagtatangi, pag-abuso, at pang-aapi (Aw 72:12-14)
  > "12 Dahil ililigtas niya ang dukha na humihingi ng tulong, At ang hamak at ang sinumang walang katulong. 13 Maaawa siya sa hamak at sa dukha, At ililigtas niya ang buhay ng mga dukha. 14 Sasagipin niya sila mula sa pang-aapi at karahasan, At magiging mahalaga sa paningin niya ang dugo nila."

  - **[Larawan 2]**

  - Lahat ay makikinabang sa mga likas na yaman ng lupa kaya wala nang mayaman o mahirap (Aw 72:16)
    > "16 Magkakaroon ng saganang butil sa lupa; Mag-uumapaw ito sa tuktok ng mga bundok. Mananagana ang bunga niya gaya ng sa Lebanon, At darami ang mga tao sa mga lunsod gaya ng pananim sa lupa."

  - Pantay-pantay na ang lahat ng lahi at etnikong mga grupo (Gaw 10:34, 35)
    > "34 Nagsimulang magsalita si Pedro: 'Lubusan ko nang naiintindihan ngayon na hindi nagtatangi ang Diyos, 35 kundi tinatanggap niya ang tao na natatakot sa kaniya at gumagawa ng tama, saanmang bansa ito nagmula.'"

  - Hindi na mababahagi ang mga tao dahil sa relihiyon; ang lahat ay magkakaisa sa pagsamba kay Jehova (Isa 11:9)
    > "9 Hindi sila mananakit O maninira sa aking buong banal na bundok, Dahil ang lupa ay tiyak na mapupuno ng kaalaman tungkol kay Jehova Gaya ng tubig na tumatakip sa dagat."

  - Magkakaroon ng kapayapaan sa lahat ng pamilya

---

## 4. PAANO MO MAHAHARAP ANG KAWALANG-KATARUNGAN NGAYON? [11 min.]

- Ngayon pa lang, puwede ka nang makasumpong ng kaginhawahan sa kabila ng kawalang-katarungan o masamang pagtrato

  - Alamin ang mga sitwasyon na malamang na tratuhin ka nang masama at kung posible, iwasan ito (Kaw 22:3)
    > "3 Nakikita ng matalino ang panganib at nagtatago, Pero tulóy lang ang mga walang karanasan at pinagdurusahan ang epekto nito."

  - Kung naging biktima ka, puwede kang humingi ng tulong sa mga nasa awtoridad (Ro 13:4)
    > "4 dahil lingkod ito ng Diyos para sa kapakanan mo. Pero kung masama ang ginagawa mo, matakot ka, dahil may kapangyarihan itong magparusa gamit ang espada. Lingkod ito ng Diyos, isang tagapaghiganti para ipakita ang galit sa mga gumagawa ng masama."

- Kung pinagkaitan ka ng hustisya, ibuhos mo ang niloob mo sa Diyos na Jehova **[Basahin ang 1 Pedro 5:6, 7]**

  > "6 Kaya magpakababa kayo sa ilalim ng makapangyarihang kamay ng Diyos, para maitaas niya kayo sa takdang panahon, 7 habang inihahagis ninyo sa kaniya ang lahat ng inyong álalahanín, dahil nagmamalasakit siya sa inyo."

  - Aaliwin ka niya at papatibayin (Ro 12:12)
    > "12 Magsaya kayo dahil sa pag-asa ninyo. Magtiis kayo habang nagdurusa. Magmatiyaga kayo sa pananalangin."

  - Sa kaniyang itinakdang panahon, paparusahan niya ang masasama (Ro 12:19)
    > "19 Huwag ninyong ipaghiganti ang inyong sarili, mga minamahal, kundi bigyang-daan ninyo ang poot; dahil nasusulat: 'Akin ang paghihiganti; ako ang gaganti,' sabi ni Jehova."

- Linangin ang mga katangiang gaya ng pagtitiis, kabaitan, at pagpipigil sa sarili (Gal 5:22, 23)
  > "22 Pero ang mga katangian na bunga ng espiritu ay pag-ibig, kagalakan, kapayapaan, pagtitiis, kabaitan, kabutihan, pananampalataya, 23 kahinahunan, at pagpipigil sa sarili. Walang kautusan laban sa ganitong mga bagay."

  - Tutulungan ka ng mga katangiang ito na manatiling kalmado kapag nakakaranas ka ng kawalang-katarungan para maiwasang lumala ang mga bagay-bagay (Ro 12:17)
    > "17 Huwag gumanti kaninuman ng masama para sa masama. Gawin kung ano ang mabuti sa pananaw ng lahat ng tao."

  - Baka gumanda ang pakikitungo nila sa iyo kapag nakita nila ang mabubuti mong katangian (Ro 12:20, 21)
    > "20 Kundi 'kung nagugutom ang kaaway mo, pakainin mo siya; kung nauuhaw siya, bigyan mo siya ng maiinom; dahil sa paggawa nito, makapagtutumpok ka ng baga sa ulo niya.' 21 Huwag kang padaig sa masama, kundi patuloy na daigin ng mabuti ang masama."

- Maaari kang makasumpong ng kagalakan at kapayapaan ngayon sa kabila ng kawalang-katarungan (Ro 15:13)
  > "13 Dahil nagtitiwala kayo sa Diyos, na nagbibigay ng pag-asa, punuin nawa niya ang inyong puso ng kagalakan at kapayapaan, nang sa gayon ay mapuno kayo ng pag-asa sa pamamagitan ng kapangyarihan ng banal na espiritu."

  - Patibayin ang pananampalataya mo sa Kaharian ng Diyos—ang magdadala ng tunay na katarungan

---

## References

### g 7/13 7-8 — "Bakit Dumarami ang mga Kilos-Protesta?"

**Bakit sumisiklab ang mga kilos-protesta:**
- Pagkadismaya sa pamamalakad sa lipunan — kapag tiwali at di-makatarungan
- Isang mitsa — isang pangyayari na nag-uudyok sa mga tao na kumilos (e.g., Mohamed Bouazizi sa Tunisia)

**Quote:** "Nabubuhay tayo 'sa daigdig na itong ang iba'y may kapangyarihan, malulupit at ang maliliit ay api-apihan.'" (Ec 8:9, MBB)

**Ano ang naisagawa ng mga kilos-protesta?**
- Natulungan ang mahihirap (rent riots sa Chicago)
- Nasolusyonan ang kawalan ng hustisya (bus boycott sa Montgomery, Alabama)
- Napatigil ang mga proyekto (coal plant protest sa Hong Kong)

**Pero:** Hindi laging nakukuha ng mga nagpoprotesta ang gusto nila. Minsan, mapaparusahan pa sila. At kahit manalo sila, magkakaroon pa rin ng panibagong problema.

---

### w07 8/15 25 ¶14-15

**¶14:** Sinasabi ng Bibliya kung anong uri ng pamamahala ang maaasahan natin. "Narito! Isang hari ang maghahari ukol sa katuwiran; at tungkol sa mga prinsipe, mamamahala sila bilang mga prinsipe ukol sa katarungan." (Isa 32:1) "Ang kasaganaan ng pamamahala bilang prinsipe at ang kapayapaan ay hindi magkakaroon ng wakas." (Isa 9:7)

**¶15:** Sa bagong sanlibutan ng Diyos, wala na tayong dahilan para sabihin pa ang nasa Eclesiastes 4:1. Wala nang kasamaan; ang bawat araw ay mapupunô ng mabubuting bagay. "May mga bagong langit at isang bagong lupa na ating hinihintay ayon sa kaniyang pangako, at sa mga ito ay tatahan ang katuwiran"! (2 Pedro 3:13)

---

## Visual Aids

- **Larawan 1:** Mga tao na nagpoprotesta (kilos-protesta)
- **Larawan 2:** Buhay sa ilalim ng Kaharian — kapayapaan, walang pang-aapi

---

> [Huwag lumayo sa outline, at sundin ang ipinakitang oras sa bawat bahagi. Hindi kailangang basahin o komentuhan ang lahat ng nabanggit na teksto. Tingnan ang aklat na Paaralan Ukol sa Ministeryo, pahina 52-55, 166-169]
