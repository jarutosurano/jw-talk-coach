# Siya ang Magpapatatag sa Iyo

**Date:** Feb 13, 2026
**Duration:** 10 minutes
**Type:** OCLM Talk (Friday, Gabi)

---

## Outline

<!-- Paste the full outline below (from workbook or S-38) -->
<!-- Include: tema, main points, key scriptures marked "Basahin", and any notes -->
1. “Siya ang Magpapatatag sa Iyo”
(10 min.)
Hilingin kay Jehova na patatagin ka kapag may pinagdadaanan kang pagsubok (Isa 33:6a; w24.01 22 ¶7-8)

Humingi sa kaniya ng karunungan at kaalaman para makagawa ka ng matatalinong desisyon (Isa 33:6b; w21.02 28-29 ¶10-11)

Umasa kay Jehova, at mararanasan mo ang sinasabi sa Isaias 33:24 (ip-1 352-355 ¶21-22)


---

## References

<!-- Paste reference paragraphs below — one section per reference -->
<!-- Format: ### Reference 1 (publication code + paragraph) -->
<!-- Example: ### Reference 1 (w23.05 15 ¶8) -->
w24.01 22 ¶7-8
7 Ang problema. Kapag may mabigat tayong pinagdadaanan, baka mahirapan tayong kontrolin ang nararamdaman, iniisip, at reaksiyon natin. Baka maging pabago-bago ang emosyon natin. Ganiyan ang naranasan ni Ana nang mamatay ang asawa niyang si Luis. Sinabi niya: “Kapag nade-depress ako, naaawa ako sa sarili ko. Nagagalit din ako kasi wala na siya.” Isa pa, nalulungkot din si Ana at naiinis kapag kailangan niyang magdesisyon sa ilang bagay. Dati kasi, si Luis ang gumagawa nito, at mahusay siyang magdesisyon. Minsan, pakiramdam ni Ana, para siyang binabagyo sa gitna ng dagat. Paano tayo tinutulungan ni Jehova kapag nadadaig tayo ng emosyon natin?

8 Ang tulong ni Jehova. Tinitiyak niya sa atin na patatatagin niya tayo. (Basahin ang Isaias 33:6.) Kapag may bagyo, puwedeng tumaob ang isang barko dahil sa malalakas na hampas ng alon. Kaya maraming barko ang may mga stabilizer sa magkabilang gilid. Nasa ilalim ito ng tubig, at nakakatulong ito para mabawasan ang pag-alog ng barko. Kaya mas ligtas ang mga pasahero at mas komportable ang biyahe. Pero marami sa mga stabilizer ang magagamit lang nang husto kung patuloy na umaandar ang barko. Ganiyan din ang ginagawa ni Jehova. Patatatagin niya tayo kung patuloy tayong maglilingkod nang tapat kahit may mga problema.

w21.02 28-29 ¶10-11
10 Solusyon: Humingi ng karunungan kay Jehova. Para matiis ang mga pagsubok nang may kagalakan, dapat tayong manalangin kay Jehova at humingi ng karunungan para makagawa tayo ng tamang desisyon. (Basahin ang Santiago 1:5.) Pero paano kung pakiramdam natin, hindi agad sinagot ni Jehova ang panalangin natin? Sinabi ni Santiago na dapat tayong ‘patuloy na humingi’ sa Diyos. Hindi makukulitan sa atin si Jehova kahit paulit-ulit tayong hihingi ng karunungan. Hindi rin siya magagalit sa atin. Kung ipapanalangin natin na bigyan tayo ng karunungan para makapagtiis, ‘sagana itong ibibigay’ ng ating Ama sa langit. (Awit 25:12, 13) Nakikita niya ang mga pagsubok na dinadanas natin at nalulungkot siya dahil dito, kaya gustong-gusto niya tayong tulungan. Hindi ba dahilan iyan para maging masaya tayo? Pero paano tayo binibigyan ni Jehova ng karunungan?

11 Gamit ang kaniyang Salita, binibigyan tayo ni Jehova ng karunungan. (Kaw. 2:6) Para magkaroon ng karunungan, dapat nating pag-aralan ang Salita ng Diyos at ang salig-Bibliyang mga publikasyon. Pero hindi sapat na basta magkaroon ng kaalaman. Dapat nating isabuhay ang karunungan ng Diyos. Magagawa natin iyan kung susundin natin ang mga payo niya. Sinabi ni Santiago: “Maging tagatupad kayo ng salita at hindi tagapakinig lang.” (Sant. 1:22) Kapag sinunod natin ang payo ng Diyos, mas nagiging mapagpayapa tayo, makatuwiran, at maawain. (Sant. 3:17) Makakatulong ang mga katangiang iyon para hindi mawala ang kagalakan natin kahit may pagsubok.

ip-1 352-355 ¶21-22

21 Gayunman, ang hula ni Isaias ay may makabagong katuparan. Ang bayan ni Jehova sa ngayon ay nagtatamasa rin ng espirituwal na pagpapagaling. Sila’y pinalaya mula sa huwad na mga turong tulad ng imortalidad ng kaluluwa, ng Trinidad, at maapoy na impiyerno. Sila’y tumatanggap ng moral na patnubay, na nagpapalaya sa kanila mula sa imoral na mga gawain at tumutulong sa kanila na makagawa ng mabubuting pagpapasiya. At dahil sa haing pantubos ni Jesu-Kristo, sila’y nagtatamasa ng isang malinis na katayuan sa harapan ng Diyos at nagtatamasa ng isang malinis na budhi. (Colosas 1:13, 14; 1 Pedro 2:24; 1 Juan 4:10) Ang espirituwal na pagpapagaling na ito ay may pisikal na mga kapakinabangan. Halimbawa, ang pag-iwas sa imoral na sekso at paggamit ng mga produkto ng tabako ay nagsasanggalang sa mga Kristiyano laban sa sakit na naililipat ng pagtatalik at sa ilang anyo ng kanser.​—1 Corinto 6:18; 2 Corinto 7:1.

22, 23. (a) Magkakaroon ng anong malaking katuparan ang Isaias 33:24 sa hinaharap? (b) Ano ang kapasiyahan ng mga tunay na mananamba sa ngayon?

22 Bukod dito, magkakaroon ng mas malaking katuparan ang mga salita ng Isaias 33:24 pagkatapos ng Armagedon, sa bagong sanlibutan ng Diyos. Sa ilalim ng pamamahala ng Mesiyanikong Kaharian, ang mga tao ay makararanas ng isang dakilang pisikal na pagpapagaling kasama ng kanilang espirituwal na pagpapagaling. (Apocalipsis 21:3, 4) Di-magtatagal pagkatapos na mawasak ang sistema ng mga bagay ni Satanas, ang mga himalang gaya ng ginawa ni Jesus nang siya’y nasa lupa ay walang pagsalang magaganap sa buong globo. Ang mga bulag ay makakakita, ang mga bingi ay makaririnig, ang mga pilay ay makalalakad! (Isaias 35:5, 6) Ito’y magpapangyaring ang lahat ng mga makaliligtas sa malaking kapighatian ay makikibahagi sa dakilang gawain upang ang lupa ay gawing paraiso.
---

## Bible Texts

<!-- IMPORTANT: Paste the EXACT NWT Tagalog text for ALL scriptures used in the outline -->
<!-- Copy-paste directly from your Bible — do NOT paraphrase -->
<!-- Format: **Book X:X** then the exact text below -->
Isa 33:6
6Siya ang magpapatatag sa iyo; Dakilang kaligtasan, saganang karunungan at kaalaman, at pagkatakot kay Jehova —Ito ang kayamanan niya.

Isaias 33:24
24At walang nakatira doon ang magsasabi: “May sakit ako.” Ang bayang naninirahan sa lupain ay patatawarin sa kasalanan nila.

Santiago 1:5
5Kaya kung ang sinuman sa inyo ay kulang sa karunungan, patuloy siyang humingi sa Diyos, dahil sagana Siyang nagbibigay sa lahat at hindi nandurusta, at ibibigay iyon sa kaniya

---

## Image

<!-- If the outline includes a picture, describe it here -->
<!-- Include: caption text, what the image shows, and where it goes in the talk -->
<!-- If no image, delete this section or leave blank -->
https://cms-imgp.jw-cdn.org/img/p/202026006/univ/art/202026006_univ_cnt_1_lg.jpg
A woman sits at a table holding a tablet, looking thoughtful. An illustration of a ship in a storm appears above her, suggesting she is imagining or researching the ship.
reference: https://alttext.ai/images

---

## Notes

<!-- Any personal notes: struggles, goals, audience, etc. -->

