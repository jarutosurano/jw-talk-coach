# CBS: lfb Aral 60-61

**Date:** Feb 9-15, 2026
**Duration:** 30 minutes
**Type:** Congregational Bible Study (CBS)
**Book:** lfb (Mga Aral Mula sa Bibliya)
**Assignment:** Aral 60-61

---

## Aral 60: Isang Kaharian na Mananatili Magpakailanman

### Aralin Text

Isang gabi, nanaginip si Haring Nabucodonosor. Kakaiba ang panaginip niya. Natakot siya at hindi na nakatulog. Ipinatawag niya ang kaniyang mga salamangkero at sinabi: 'Ipaliwanag n'yo sa 'kin ang napanaginipan ko.' Sinabi nila: 'Ano po'ng napanaginipan n'yo, mahal na hari?' Pero sinabi ni Nabucodonosor: 'Kayo ang magsabi sa 'kin ng napanaginipan ko, kung hindi, papatayin ko kayo!' Sumagot sila: 'Sabihin n'yo po sa amin kung ano 'yon para maipaliwanag namin.' Sinabi ng hari: 'Nagpapalusot pa kayo. Basta sabihin n'yo sa 'kin ang napanaginipan ko, tapos!' Sinabi nila sa hari: 'Wala pong makakagawa no'n. Imposible po ang gusto n'yong mangyari.'

Nagalit si Nabucodonosor at iniutos niyang patayin lahat ang marurunong na lalaki sa lupain. Kasama sa mga ito sina Daniel, Sadrac, Mesac, at Abednego. Nakiusap si Daniel sa hari na bigyan siya ng panahon. Pagkatapos, siya at ang mga kaibigan niya ay humingi ng tulong kay Jehova. Ano ang ginawa ni Jehova?

Sa isang pangitain, ipinakita ni Jehova kay Daniel ang panaginip ni Nabucodonosor at ang ibig sabihin nito. Kinabukasan, pumunta si Daniel sa lingkod ng hari at sinabi: 'Huwag n'yong patayin ang marurunong na lalaki. Maipapaliwanag ko ang panaginip ng hari.' Si Daniel ay dinala kay Nabucodonosor. Sinabi ni Daniel sa hari: 'Ipinakita sa inyo ng Diyos ang mangyayari sa hinaharap. Ito po ang napanaginipan n'yo: Nakakita kayo ng isang napakalaking estatuwa na ang ulo ay ginto, ang dibdib at mga braso ay pilak, ang tiyan at mga hita ay tanso, ang mga binti ay bakal, at ang mga paa ay magkahalong bakal at putik. Pagkatapos, isang bato ang natibag mula sa bundok, at tumama ito sa paa ng estatuwa. Nadurog na parang pulbos ang estatuwa at tinangay ito ng hangin. Ang bato ay naging isang malaking bundok, at napuno nito ang buong lupa.'

Sinabi pa ni Daniel: 'At ito naman po ang ibig sabihin ng panaginip n'yo: Ang inyong kaharian ang ulong ginto. Ang pilak ay ang kahariang susunod sa inyo. 'Tapos, may isa namang parang tanso na mamamahala sa buong lupa. Ang kasunod nitong kaharian ay matibay na parang bakal. Pinakahuli, magkakaroon ng di-nagkakaisang kaharian na may bahaging matibay na gaya ng bakal at may bahaging mahinang gaya ng putik. Ang batong naging bundok ay ang Kaharian ng Diyos. Dudurugin nito ang lahat ng kaharian at mananatili ito magpakailanman.'

Sumubsob si Nabucodonosor sa paanan ni Daniel at nagsabi: 'Sinabi sa iyo ng iyong Diyos ang napanaginipan ko. Walang ibang Diyos na gaya niya.' Imbes na ipapatay si Daniel, siya ang inilagay ni Nabucodonosor bilang pinuno ng lahat ng marurunong na lalaki at tagapamahala ng buong distrito ng Babilonya. Nakita mo ba kung paano sinagot ni Jehova ang panalangin ni Daniel?

### Quoted Text

"Tinipon sila ng mga ito sa lugar na sa Hebreo ay tinatawag na Armagedon."​ — Apocalipsis 16:16

### Tanong

Bakit naipaliwanag ni Daniel ang panaginip ni Nabucodonosor? Ano ang ibig sabihin ng panaginip na iyon?

### Bible Text

Daniel 2:1-49
<!-- Paste exact NWT Tagalog text here if needed for specific verses -->
Nang ikalawang taon ng paghahari ni Nabucodonosor, ilang beses siyang nanaginip at nabagabag siya nang hustoa kaya hindi siya makatulog. 2 Kaya ipinatawag ng hari ang mga mahikong saserdote, salamangkero, mangkukulam,a at mga Caldeob para sabihin sa hari kung ano ang napanaginipan niya. Dumating sila at tumayo sa harap ng hari.b 3 Sinabi ng hari sa kanila: “Nanaginip ako, at hindi ako mapakali dahil gusto kong malaman kung ano ang napanaginipan ko.” 4 Sumagot sa hari ang mga Caldeo sa wikang Aramaiko:ac “O hari, mabuhay ka nawa magpakailanman. Sabihin mo ang panaginip sa iyong mga lingkod, at ipaaalam namin ang ibig sabihin nito.”
5 Sumagot ang hari sa mga Caldeo: “Sinasabi ko sa inyo: Kung hindi ninyo maipaaalam sa akin ang napanaginipan ko, pati ang ibig sabihin nito, pagpuputol-putulin ang katawan ninyo at gagawing pampublikong palikurana ang mga bahay ninyo. 6 Pero kung masasabi ninyo ang napanaginipan ko at ang ibig sabihin nito, tatanggap kayo ng regalo at gantimpala at malaking karangalan.d Kaya sabihin ninyo sa akin ang napanaginipan ko at ang ibig sabihin nito.”
7 Sumagot ulit sila: “Sabihin ng hari sa kaniyang mga lingkod ang napanaginipan niya, at ipaaalam namin ang ibig sabihin nito.”
8 Sumagot ang hari: “Alam na alam kong pinahahaba lang ninyo ang oras, dahil alam na ninyo ang mangyayari sa inyo. 9 Kapag hindi ninyo naipaalám sa akin ang napanaginipan ko, iisa lang ang parusa para sa inyong lahat. Pero napagkaisahan ninyong magsinungaling sa akin at linlangin ako hanggang sa magbago ang sitwasyon. Kaya sabihin ninyo sa akin ang napanaginipan ko, at malalaman ko na kaya ninyong ipaliwanag ang ibig sabihin nito.”
10 Sumagot ang mga Caldeo sa hari: “Walang sinuman sa lupa ang makagagawa ng hinihiling ng hari, dahil wala pang hari o gobernador ang humiling ng ganito sa sinumang mahikong saserdote, salamangkero, o Caldeo. 11 Napakahirap ng hinihiling ng hari, at walang makapagsasabi nito sa hari maliban sa mga diyos, na hindi naninirahang kasama ng mga mortal.”a
12 Kaya nagalit nang husto ang hari at ipinag-utos niyang patayin ang lahat ng matatalinong tao sa Babilonya.e 13 Nang lumabas ang utos at papatayin na ang matatalinong tao, hinanap din si Daniel at ang mga kasamahan niya para patayin.
14 Nang panahong iyon, buong ingat at magalang na nakipag-usap si Daniel kay Ariok na pinuno ng mga tagapagbantay ng hari, ang papatay sa matatalinong tao sa Babilonya. 15 Tinanong niya si Ariok na opisyal ng hari: “Bakit may ganito kalupit na utos ang hari?” At sinabi ni Ariok kay Daniel ang dahilan.f 16 Kaya pumunta sa hari si Daniel at humiling na bigyan siya ng panahon para ipaliwanag sa hari ang ibig sabihin ng panaginip.
17 Pagkatapos, umuwi si Daniel sa bahay niya at sinabi ang tungkol dito sa mga kasamahan niyang sina Hananias, Misael, at Azarias. 18 Pinakisuyuan niya silang manalangin para maawa ang Diyos ng langit at ipaalám sa kanila ang lihim na ito, para hindi mamatay si Daniel at ang mga kasamahan niya kasama ng iba pang matatalinong tao sa Babilonya.
19 Pagkatapos, sa isang pangitain sa gabi, isiniwalat kay Daniel ang lihim.g Kaya pinuri ni Daniel ang Diyos ng langit. 20 Sinabi ni Daniel:
“Purihin nawa ang pangalan ng Diyos magpakailanman,a
Dahil nasa kaniya ang karunungan at kalakasan.h
21 Binabago niya ang oras at mga panahon.i
Nag-aalis siya at nagtatalaga ng mga harij
At nagbibigay ng karunungan sa marurunong at ng kaalaman sa mga may unawa.k
22 Isinisiwalat niya ang malalalim na bagay at ang mga nakatago,l
Alam niya kung ano ang nasa dilim,m
At napapalibutan siya ng liwanag.n
23 O Diyos ng aking mga ninuno, nagpapasalamat ako sa iyo at pinupuri kita,
Dahil binigyan mo ako ng karunungan at kapangyarihan.
At ipinaalám mo sa akin ngayon ang hinihiling namin;
Ipinaalám mo sa amin ang ikinababahala ng hari.”o
24 At pumunta si Daniel kay Ariok, na inatasan ng hari para patayin ang matatalinong tao sa Babilonya.p Sinabi niya rito: “Huwag mong patayin ang sinuman sa matatalinong tao sa Babilonya. Dalhin mo ako sa harap ng hari, at sasabihin ko sa hari ang ibig sabihin ng panaginip niya.”
25 Agad na dinala ni Ariok si Daniel sa harap ng hari, at sinabi niya: “Natagpuan namin ang isang lalaking tapon mula sa Judaq na makapagsasabi ng ibig sabihin ng panaginip ng hari.” 26 Sinabi ng hari kay Daniel, na may pangalan ding Beltesasar:r “Talaga bang masasabi mo sa akin kung ano ang napanaginipan ko at ang ibig sabihin nito?”s 27 Sumagot si Daniel sa hari: “Walang sinuman sa matatalino, salamangkero, mahikong saserdote, at astrologo ang makapagsasabi ng lihim na gustong malaman ng hari.t 28 Pero may isang Diyos sa langit na Tagapagsiwalat ng mga lihim,u at ipinaaalam niya kay Haring Nabucodonosor kung ano ang mangyayari sa huling bahagi ng mga araw. Ito ang panaginip mo at ang mga pangitaing nakita mo habang nakahiga:
29 “O hari, habang nasa higaan ka, napanaginipan mo anga mangyayari sa hinaharap, at ipinaalám sa iyo ng Tagapagsiwalat ng mga lihim kung ano ang mangyayari. 30 Isiniwalat sa akin ang lihim na ito, hindi dahil sa mas matalino ako kaysa sa sinumang nabubuhay, kundi para maipaalám sa hari ang ibig sabihin ng panaginip niya at malaman ng hari ang laman ng isip niya.v
31 “Ikaw, O hari, ay nakakita ng isang pagkalaki-laking imahen.a Ang imaheng iyon, na malaki at napakaningning, ay nakatayo sa harap mo, at nakakatakot ang hitsura nito. 32 Ang ulo ng imahen ay purong ginto,w ang dibdib at mga braso nito ay pilak,x ang tiyan at mga hita nito ay tanso,y 33 ang mga binti nito ay bakal,z at ang mga paa nito ay pinaghalong bakal at putik.aa 34 Habang nakatingin ka rito, isang bato ang natibag, pero hindi sa pamamagitan ng kamay, at tumama ito sa mga paa ng imahen na gawa sa bakal at putik at nadurog ang mga iyon.b 35 Nang pagkakataong iyon, sama-samang nadurog ang bakal, putik, tanso, pilak, at ginto at naging gaya ng ipa sa giikan kapag tag-araw, at tinangay ito ng hangin kaya wala nang natirang bakas nito. Pero ang bato na tumama sa imahen ay naging isang malaking bundok, at napuno nito ang buong lupa.
36 “Iyon ang panaginip, at sasabihin namin ngayon sa hari ang ibig sabihin nito. 37 Ikaw, O hari, ang hari ng mga hari, sa iyo ibinigay ng Diyos ng langit ang kaharian,c kapangyarihan, lakas, at karangalan, 38 pati ang mga tao, saanman sila naninirahan, gayundin ang mga hayop sa parang at mga ibon sa langit, at ikaw ang ginawa niyang tagapamahala nilang lahat.d Ikaw ang ulong ginto.e
39 “Pero kasunod mo ay may babangong kaharianf na nakabababa sa iyo; at susundan ito ng isa pang kaharian, ang ikatlo, ang tanso, na mamamahala sa buong lupa.g
40 “Ang ikaapat na kaharian naman ay magiging malakas gaya ng bakal.h Kung paanong kayang durugin at pulbusin ng bakal ang lahat ng iba pang bagay, oo, gaya ng bakal na nangwawasak, dudurugin nito at wawasakin ang lahat ng iyon.i
41 “At kung paanong ang mga paa at ang mga daliri nito na nakita mo ay may bahaging putika at may bahaging bakal, ang kaharian ay mahahati, pero magkakaroon din ito ng tigas ng bakal, dahil gaya ng nakita mo, may bakal ito na nakahalo sa malambot na putik. 42 At kung paanong ang mga daliri sa paa ay may bahaging bakal at may bahaging putik, ang kaharian ay may bahaging malakas at may bahaging mahina. 43 Kung paanong ang bakal ay nakahalo sa malambot na putik, gaya ng nakita mo, ang mga itoa ay mahahalo sa sangkatauhan;b pero hindi magkakadikit ang mga iyon, kung paanong ang bakal ay hindi dumidikit sa putik.
44 “Sa panahon ng mga haring iyon, ang Diyos ng langit ay magtatatag ng isang kaharianj na hindi mawawasak kailanman.k At ang kahariang ito ay hindi ibibigay sa ibang bayan.l Dudurugin nito at wawakasan ang lahat ng kahariang iyon,m at ito lang ang mananatili magpakailanman,n 45 kung paanong nakita mo na isang bato mula sa bundok ang natibag, hindi sa pamamagitan ng kamay, at na dinurog nito ang bakal, tanso, putik, pilak, at ginto.o Ipinaalám ng Dakilang Diyos sa hari kung ano ang mangyayari sa hinaharap.p Ang panaginip ay magkakatotoo, at mapananaligan ang ibig sabihin nito.”
46 Kaya sumubsob sa lupa si Haring Nabucodonosor at nagbigay-galang kay Daniel, at ipinag-utos niyang bigyan ito ng regalo at handugan ng insenso. 47 Sinabi ng hari kay Daniel: “Totoo ngang ang inyong Diyos ay Diyos ng mga diyos at Panginoon ng mga hari at Tagapagsiwalat ng mga lihim, dahil naisiwalat mo ang lihim na ito.”q 48 At itinaas ng hari ang posisyon ni Daniel at binigyan ito ng maraming magagandang regalo, at ginawa niya itong tagapamahala ng lahat ng nasasakupang distrito ng Babilonyar at punong prepekto ng lahat ng matatalinong tao sa Babilonya. 49 At sa kahilingan ni Daniel, inatasan ng hari sina Sadrac, Mesac, at Abednegos na mangasiwa sa nasasakupang distrito ng Babilonya, at si Daniel naman ay naglingkod sa palasyo ng hari.

---

## Aral 61

<!-- Paste the title of Aral 61 here -->
### Hindi Sila Yumukod
<!-- Example: Tatlong Lalaking Hindi Sumuko -->

### Aralin Text
<!-- Paste the full aralin text from the workbook here -->
Ilang panahon matapos mapanaginipan ni Haring Nabucodonosor ang tungkol sa estatuwa, nagpagawa siya ng isang napakalaking imaheng ginto. Ipinalagay niya ito sa kapatagan ng Dura at ipinatawag ang lahat ng importanteng tao sa lupain, kasama na sina Sadrac, Mesac, at Abednego, para magsama-sama sa harap ng estatuwa. Iniutos ng hari: ‘Kapag narinig n’yo ang tunog ng trumpeta, alpa, at pipa, yumukod kayo sa estatuwa! Ang hindi yumukod ay ihahagis sa nag-aapoy na hurno.’ Yuyukod kaya sa estatuwa ang tatlong Hebreo, o si Jehova lang ang sasambahin nila?

Iniutos ng hari na patugtugin ang musika. Yumukod ang lahat at sumamba sa estatuwa, pero hindi yumukod sina Sadrac, Mesac, at Abednego. Napansin ito ng ilang lalaki at nagsumbong sila sa hari: ‘Ang tatlong Hebreong iyon ay ayaw sumamba sa estatuwa.’ Ipinatawag sila ni Nabucodonosor at sinabi: ‘Bibigyan ko kayo ng isa pang pagkakataon na sumamba sa estatuwa. Kapag hindi kayo sumunod, ipapahagis ko kayo sa hurno. Walang diyos na makakapagligtas sa inyo.’ Sumagot sila: ‘Hindi na po namin kailangan ng isa pang pagkakataon. Maililigtas kami ng aming Diyos. At kung hindi man, O mahal na hari, hindi pa rin kami sasamba sa estatuwa.’

Galít na galít si Nabucodonosor. Sinabihan niya ang kaniyang mga tauhan: ‘Pitong beses n’yo pang painitin ang hurno!’ Pagkatapos, inutusan niya ang mga sundalo: ‘Talian sila, at ihagis sa hurno!’ Sa sobrang init ng hurno, namatay agad ang mga sundalo nang mapalapit sila dito. Bumagsak sa apoy ang tatlong Hebreo. Pero nang silipin sila ni Nabucodonosor, apat na lalaki ang nakita niyang naglalakad sa loob ng hurno imbes na tatlo. Natakot siya at tinanong ang mga opisyal: ‘Tatlo lang ang ipinahagis ko, ’di ba? E, bakit apat ang nakikita ko? At y’ong isa, parang anghel!’

Lumapit pa nang kaunti si Nabucodonosor at sumigaw: ‘Lumabas kayo, mga lingkod ng Kataas-taasang Diyos!’ Gulát na gulát ang lahat nang makita nilang lumalabas sina Sadrac, Mesac, at Abednego na parang walang nangyari. Hindi nasunog ang kanilang balat, buhok, at damit, at hindi man lang sila nangamoy sunóg.

Sinabi ni Nabucodonosor: ‘Talagang makapangyarihan ang Diyos nina Sadrac, Mesac, at Abednego. Nagpadala siya ng anghel para iligtas sila. Walang katulad ang Diyos nila.’

Gaya ng tatlong Hebreo, desidido ka bang maging tapat kay Jehova kahit ano’ng mangyari?



### Quoted Text
<!-- Paste the quoted/highlighted text from the workbook here (the verse at the bottom of the aralin) -->
“Si Jehova na iyong Diyos ang dapat mong sambahin, at siya lang ang dapat mong paglingkuran.”​—Mateo 4:10

### Tanong
<!-- Paste the workbook question(s) here -->
Tanong: Ano ang ayaw gawin nina Sadrac, Mesac, at Abednego? Paano sila iniligtas ni Jehova?

### Bible Text
<!-- Paste the scripture reference here -->
Daniel 3:1-30
1 Ang haring si Nabucodonosor ay gumawa ng isang gintong imahena na 60 sikob ang taas at 6 na sikoc ang lapad. Itinayo niya iyon sa kapatagan ng Dura sa nasasakupang distrito ng Babilonya. 2 Pagkatapos, ipinatawag ni Haring Nabucodonosor ang mga satrapa, prepekto, gobernador, tagapayo, ingat-yaman, hukom, mahistrado, at lahat ng administrador ng mga nasasakupang distrito para sa inagurasyon ng imaheng itinayo ni Haring Nabucodonosor.
3 Kaya ang mga satrapa, prepekto, gobernador, tagapayo, ingat-yaman, hukom, mahistrado, at lahat ng administrador ng mga nasasakupang distrito ay nagtipon para sa inagurasyon ng imaheng itinayo ni Haring Nabucodonosor. At tumayo sila sa harap ng imaheng itinayo ni Nabucodonosor. 4 Ipinahayag ng tagapagbalita: “Inuutusan kayo, O mga bayan at bansa na iba’t iba ang wika, 5 na kapag narinig ninyo ang tunog ng tambuli, plawta, sitara, alpang tatsulok, instrumentong de-kuwerdas, gaita,a at lahat ng iba pang instrumentong pangmusika, dapat kayong sumubsob sa lupa at sumamba sa gintong imahen na itinayo ni Haring Nabucodonosor. 6 Ang sinumang hindi susubsob sa lupa at sasamba ay agad na ihahagis sa nagniningas na hurno.”a 7 Kaya nang marinig ng lahat ng bayan at bansa na iba’t iba ang wika ang tunog ng tambuli, plawta, sitara, alpang tatsulok, instrumentong de-kuwerdas, at lahat ng iba pang instrumentong pangmusika, sumubsob sila sa lupa at sumamba sa gintong imahen na itinayo ni Haring Nabucodonosor.
8 Ngayon, may ilang Caldeo na lumapit sa hari, at inakusahana nila ang mga Judio. 9 Sinabi nila kay Haring Nabucodonosor: “O hari, mabuhay ka nawa magpakailanman. 10 O hari, ipinag-utos mo na ang sinumang makarinig sa tunog ng tambuli, plawta, sitara, alpang tatsulok, instrumentong de-kuwerdas, gaita, at lahat ng iba pang instrumentong pangmusika ay dapat sumubsob sa lupa at sumamba sa gintong imahen; 11 at ang sinumang hindi susubsob sa lupa at sasamba ay dapat ihagis sa nagniningas na hurno.b 12 Pero ang ilang Judiong inatasan mo na mangasiwa sa nasasakupang distrito ng Babilonya, sina Sadrac, Mesac, at Abednego,c ay hindi gumalang sa iyo, O hari. Hindi sila naglilingkod sa iyong mga diyos, at ayaw nilang sambahin ang gintong imahen na itinayo mo.”
13 Galit na galit si Nabucodonosor, at ipinatawag niya sina Sadrac, Mesac, at Abednego. Kaya dinala ang mga lalaking ito sa harap ng hari. 14 Sinabi ni Nabucodonosor: “Sadrac, Mesac, at Abednego, totoo bang hindi kayo naglilingkod sa aking mga diyosd at ayaw ninyong sambahin ang gintong imahen na itinayo ko? 15 Ngayon, kapag narinig ninyo ang tunog ng tambuli, plawta, sitara, alpang tatsulok, instrumentong de-kuwerdas, gaita, at lahat ng iba pang instrumentong pangmusika at handa kayong sumubsob sa lupa at sumamba sa imaheng ginawa ko, mabuti. Pero kung ayaw ninyong sumamba, agad kayong ihahagis sa nagniningas na hurno. At sinong diyos ang makapagliligtas sa inyo mula sa kamay ko?”e
16 Sinabi nina Sadrac, Mesac, at Abednego sa hari: “O Nabucodonosor, hindi namin kailangang magpaliwanag sa iyo tungkol dito. 17 Kung ihahagis kami sa nagniningas na hurno, kaya kaming iligtas ng Diyos na pinaglilingkuran namin mula roon at mula sa iyong kamay, O hari.f 18 Pero kung hindi man niya kami iligtas, gusto naming malaman mo, O hari, na hindi pa rin kami maglilingkod sa iyong mga diyos o sasamba sa gintong imahen na itinayo mo.”g
19 Nagalit nang husto si Nabucodonosor kina Sadrac, Mesac, at Abednego kaya nagbago ang ekspresyon ng mukha niya,a at iniutos niyang painitin ang hurno nang pitong beses na mas mainit kaysa sa dati. 20 Inutusan niya ang ilan sa malalakas na lalaki mula sa kaniyang hukbo na igapos sina Sadrac, Mesac, at Abednego at ihagis sila sa nagniningas na hurno.
21 Kaya iginapos ang mga lalaking ito na suot ang kanilang balabal, damit, gora,a at lahat ng iba pa nilang kasuotan, at inihagis sila sa nagniningas na hurno. 22 Dahil napakalupit ng utos ng hari at napakainit ng hurno, napatay ng naglalagablab na apoy ang mga lalaking nagdala kina Sadrac, Mesac, at Abednego. 23 Pero ang tatlong lalaking ito, sina Sadrac, Mesac, at Abednego, ay bumagsak nang nakagapos sa nagniningas na hurno.
24 Natakot si Haring Nabucodonosor; agad siyang tumayo at sinabi niya sa kaniyang matataas na opisyal: “Hindi ba tatlong lalaki ang iginapos natin at inihagis sa apoy?” Sumagot sila: “Opo, O hari.” 25 Sinabi niya: “Tingnan ninyo! May nakikita akong apat na lalaki na naglalakad nang walang gapos sa gitna ng apoy; walang masamang nangyari sa kanila, at parang anak ng mga diyos ang ikaapat.”
26 Lumapit si Nabucodonosor sa pinto ng nagniningas na hurno, at sinabi niya: “Sadrac, Mesac, at Abednego, kayong mga lingkod ng Kataas-taasang Diyos,h lumabas kayo riyan!” At lumabas sa nagniningas na hurno sina Sadrac, Mesac, at Abednego. 27 At nakita ng mga satrapa, prepekto, gobernador, at matataas na opisyal ng hari na nagkakatipon dooni na hindi napinsala ng apoy anga katawan ng mga lalaking ito;j walang isa mang buhok sa ulo nila ang nasunog, walang nagbago sa mga balabal nila, at hindi man lang sila nangamoy-usok.
28 At sinabi ni Nabucodonosor: “Purihin nawa ang Diyos nina Sadrac, Mesac, at Abednego,k na nagsugo ng anghel niya at nagligtas sa mga lingkod niya. Nagtiwala sila sa kaniya at sumuway sa utos ng hari at handa pa ngang mamataya sa halip na maglingkod o sumamba sa ibang diyos maliban sa kanilang sariling Diyos.l 29 Kaya iniuutos ko na pagputol-putulin ang katawan ng sinumang tao, anuman ang kaniyang bansa o wika, na magsasalita ng anumang laban sa Diyos nina Sadrac, Mesac, at Abednego, at ang bahay niya ay dapat gawing pampublikong palikuran;a dahil walang ibang diyos na makapagliligtas na gaya ng isang ito.”m
30 At binigyan ng hari ng mas mataas na posisyona sina Sadrac, Mesac, at Abednego sa nasasakupang distrito ng Babilonya.n
---

## Notes

<!-- Any personal notes: who will read, time management, etc. -->
<!-- CBS = 30 min total for 2 aralins -->
<!-- Reader: Brother _______ -->

