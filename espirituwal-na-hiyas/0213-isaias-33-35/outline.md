# Espirituwal na Hiyas — Isaias 33-35

**Date:** Feb 13, 2026
**Bible Reading:** Isaias 33-35

---

## Tanong 1

**Isa 35:8 — Saan tumutukoy ang "Daan ng Kabanalan" ngayon? (w23.05 15 ¶8)**

### Bible Text (Isaias 35:8)

At magkakaroon doon ng lansangang-bayan, Isang daan na tinatawag na Daan ng Kabanalan. Hindi dadaan doon ang marumi. Para lang iyon sa mga pinahintulutang lumakad doon; Walang mangmang na maliligaw roon.

### Reference 1 (w23.05 15 ¶8)

Baka isipin ng ilan, 'Magandang punto iyan, pero may kinalaman ba sa atin ang nangyari sa mga Judio noon?' Oo, kasi naglalakbay din tayo sa isang makasagisag na "Daan ng Kabanalan." Kasama man tayo sa mga pinahiran o sa "ibang mga tupa," kailangan nating manatili sa daang ito. Kasi dinadala tayo nito sa espirituwal na paraiso at sa mga pagpapala ng Kaharian sa hinaharap. (Juan 10:16) Mula 1919 C.E., milyon-milyong lalaki, babae, at mga bata ang lumabas sa Babilonyang Dakila, ang pandaigdig na imperyo ng huwad na relihiyon, at naglakbay sa "Daan ng Kabanalan." Isa ka ba sa kanila? Binuksan ang daang ito mga 100 taon na ang nakakalipas. Pero bago noon, maraming siglo na itong inihahanda.

### Reference 2 (Hula ni Isaias II, p. 56-57, ¶17-19)

17 Bilang paghahambing sa kaniyang ginawang pagliligtas noon at sa kaniyang gagawin ngayon, sinabi ni Jehova: "Huwag ninyong alalahanin ang mga unang bagay, at ang mga dating bagay ay huwag ninyong pag-isipan. Narito! Gumagawa ako ng isang bagong bagay. Ngayon ay lilitaw iyon. Malalaman ninyo iyon, hindi ba? Tunay nga, sa ilang ay maglalagay ako ng isang daan, sa disyerto naman ay mga ilog. Luluwalhatiin ako ng mailap na hayop sa parang, ng mga chakal at mga avestruz; sapagkat magbibigay ako ng tubig maging sa ilang, ng mga ilog sa disyerto, upang painumin ang aking bayan, ang aking pinili, ang bayan na inanyuan ko para sa aking sarili, upang isalaysay nila ang aking kapurihan."—Isaias 43:18-21.

18 Sa pagsasabing, "huwag ninyong alalahanin ang mga unang bagay," hindi ipinahihiwatig ni Jehova na kailangang burahin ng kaniyang mga lingkod sa kanilang isipan ang kaniyang ginawang pagliligtas noon. Sa katunayan, marami sa mga gawang ito ay bahagi ng kinasihan ng Diyos na kasaysayan ng Israel, at iniutos ni Jehova na alalahanin taun-taon sa pagdiriwang ng Paskuwa ang pagtakas mula sa Ehipto. Gayunman, nais ni Jehova ngayon na luwalhatiin siya ng kaniyang bayan dahil sa "isang bagong bagay"—isang bagay na mararanasan nila mismo. Hindi lamang ang kanilang pagkaligtas mula sa Babilonya ang kasali rito kundi pati ang kanilang makahimalang paglalakbay pauwi, marahil sa pagdaan sa mas deretsong ruta sa disyerto. Sa tigang na lupang iyon, gagawa si Jehova ng "isang daan" para sa kanila at magsasagawa ng makapangyarihang mga gawa na magpapagunita sa kaniyang ginawa para sa mga Israelita noong kapanahunan ni Moises—sa katunayan, pakakanin niya sa disyerto ang mga nagsisibalik at papawiin ang kanilang uhaw sa pamamagitan ng mismong mga ilog.

19 Sa katulad na paraan, noong 1919, ang nalabi ng espirituwal na Israel ay pinalaya mula sa pagkabihag ng Babilonya, at binagtas nila ang isang ruta na inihanda ni Jehova para sa kanila, ang "Daan ng Kabanalan." Di-gaya ng mga Israelita, hindi na nila kailangang dumaan pa sa napakainit na disyerto. Gayunman, ang "Daan ng Kabanalan" ay umakay sa nalabi ng pinahirang mga Kristiyano tungo sa isang espirituwal na paraiso. Hangga't nananatili sila sa lansangang-bayan—hangga't sumusunod sila sa mga pamantayan ng Diyos ng kalinisan at kabanalan—sila'y mananatili sa espirituwal na paraiso.

### Reference 3 (¶20-21)

20 Noong sinaunang panahon, ang isinauling nalabi ng Israel ay isang nabagong bayan kung ihahambing sa balakyot na salinlahi ni Isaias. Sabi ni Jehova: "Hindi ka tumawag sa akin, O Jacob, sapagkat nanghimagod ka sa akin, O Israel."—Isaias 43:22-24.

21 Hindi ipinahihiwatig ni Jehova na hindi na kailangan ang hain at olibano. Ang mga ito'y mahalagang bahagi ng tunay na pagsamba. Subalit pabigat ba ang mga kahilingan ni Jehova? Hinding-hindi! Ang mga kahilingan ni Jehova ay magaan kung ihahambing sa mga kahilingan ng huwad na mga diyos.—Deuteronomio 30:11; Mikas 6:3, 4, 8.

<!-- Add more references below if needed -->

---

## Tanong 2

**Sa pagbabasa ng Bibliya para sa linggong ito, anong espirituwal na hiyas ang nagustuhan mo?**

(Standard question — audience shares personal gems)

### Full Bible Text: Isaias 33-35

<!-- Paste the full bible reading text below -->

**Isaias 33:**
1 Kaawa-awa ka, ikaw na nangwawasak na hindi pa winawasak; Ikaw na taksil na hindi pa pinagtataksilan! Pagkatapos mong mangwasak, wawasakin ka. Pagkatapos mong magtaksil, pagtataksilan ka.
2 O Jehova, kaawaan mo kami. Sa iyo kami umaasa. Maging bisig ka namin sa bawat umaga At kaligtasan namin sa panahon ng paghihirap.
3 Sa lakas ng dagundong ay tumatakas ang mga bayan. Kapag kumilos ka, nangangalat ang mga bansa.
4 Kung paano nagtitipon ang matatakaw na balang, gayon din titipunin ang inyong mga samsam; Dadagsain iyon ng mga tao gaya ng pagkuyog ng napakaraming balang.
5 Si Jehova ay dadakilain, Dahil naninirahan siya sa kaitaasan. Pupunuin niya ang Sion ng katarungan at katuwiran.
6 Siya ang magpapatatag sa iyo; Dakilang kaligtasan, saganang karunungan at kaalaman, at pagkatakot kay Jehova—Ito ang kayamanan niya.
10 "Ngayon ay kikilos ako," sabi ni Jehova, "Ngayon ay dadakilain ko ang aking sarili; Ngayon ay luluwalhatiin ko ang aking sarili."
14 Ang mga makasalanan sa Sion ay natatakot; Nanginginig ang mga apostata: 'Sino sa atin ang makapaninirahan sa lugar na may tumutupok na apoy?'
15 Ang patuloy na lumalakad sa katuwiran, Nagsasalita ng bagay na matuwid, Tumatanggi sa pakinabang na galing sa pandaraya...
16 Ay titira sa kaitaasan; Ang kaniyang ligtas na kanlungan ay sa mga batong tanggulan, Paglalaanan siya ng tinapay, At hindi siya mawawalan ng suplay ng tubig.
22 Dahil si Jehova ang ating Hukom, Si Jehova ang ating Tagapagbigay-Batas, Si Jehova ang ating Hari; Siya ang magliligtas sa atin.
24 At walang nakatira doon ang magsasabi: "May sakit ako." Ang bayang naninirahan sa lupain ay patatawarin sa kasalanan nila.

**Isaias 34:**
16 Hanapin ninyo sa aklat ni Jehova at basahin ito nang malakas: Walang isa man sa kanila ang mawawala; Walang isa man ang mawawalan ng kapareha, Dahil si Jehova mismo ang nag-utos, At ang espiritu niya ang nagtipon sa kanila.

**Isaias 35:**
1 Ang ilang at ang tuyong lupain ay magsasaya, At ang tigang na kapatagan ay magagalak at mamumulaklak na gaya ng safron.
3 Palakasin ninyo ang mahihinang kamay, At patatagin ninyo ang mga tuhod na nangangatog.
4 Sabihin ninyo sa mga may pusong nababahala: "Magpakatatag kayo. Huwag kayong matakot. Ang inyong Diyos ay darating para pagbayarin ang kaaway."
5 Sa panahong iyon, madidilat ang mga mata ng bulag, At mabubuksan ang mga tainga ng bingi.
6 Sa panahong iyon, ang pilay ay tatalon gaya ng usa, At ang dila ng pipi ay hihiyaw sa kagalakan.
8 At magkakaroon doon ng lansangang-bayan, Isang daan na tinatawag na Daan ng Kabanalan. Hindi dadaan doon ang marumi.
10 Ang mga tinubos ni Jehova ay babalik at pupunta sa Sion nang humihiyaw sa kagalakan. Kokoronahan sila ng walang-hanggang kaligayahan.

---

## Notes

- (Add notes here)
